# 9. Gyakorlat feladatok
## 1. Feladat - Chickie Nuggie
### Lore
Gergőke nagyon szereti a McDonald's-ban kapható csirke nuggets falatokat. Sajnos mostanában a Mekik nyitva tartása ingadozó, és a Google sem ad mindig megbízható választ, így Gergőke szeretné összegyűjteni, hogy hol és mikor ehet McNuggets-et. Erre természetesen egy PHP alkalmazásra lesz szüksége, és mint legjobb barátja, te rögtön önként vállaltad a feladatot.

### Feladat
Készíts egy PHP oldalt, ahol egy űrlapon megadható egy McDonald's étterem neve, nyitási ideje, majd zárási ideje. A Meki neve nem lehet üres. Az időpont két szám egy kettősponttal elválasztva, előbbi 0-23, utóbbi 0-59. (A `split` függvény PHP-ben `explode(delimiter, string)`) Ha megadunk valamilyen adatokat, azt lehessen elmenteni. Az oldal betöltésekor az űrlap alatt jelenjen meg minden eddig hozzáadott étterem. A megoldáshoz ne használj JavaScriptet!

### Példa
![A program működése táblázattal szemléltetve.](meki.gif)